ระบบแสดงสถิติและจัดการรายชื่อของผู้สมัครแข่งขันทดสอบทักษะการคิดเชิงคำนวณ สำเร็จลุล่วงอย่างดีอันเนื่องมาจากได้รับความกรุณาของ ดร.ศิรสิทธิ์ โล่ห์ชนะจิต อาจารย์ที่ปรึกษาโครงงาน ผู้ซึ่งคอยให้คำแนะนำที่เป็นประโยชน์ต่อโครงงานและเสนอแนวคิดที่สามารถนำมาปรับใช้ได้จริง คอยตรวจสอบ ช่วยเหลือ และติชมแก้ไขข้อบกพร่องของโครงงานมาโดยตลอดจนโครงงานนี้สำเร็จลุล่วงโดยสมบูรณ์

ขอขอบคุณคณะเทคโนโลยีสารสนเทศ สถาบันเทคโนโลยีพระจอมเกล้าเจ้าคุณทหารลาดกระบังและอาจารย์ทุกท่านในคณะ ที่คอยสนับสนุนและให้ความช่วยเหลือในเรื่ององค์ความรู้และทักษะต่าง ๆ เป็นอย่างดี

ขอขอบคุณเพื่อน ๆ ที่คอยให้กำลังใจและคอยสนับสนุนช่วยเหลือในโครงงานนี้

สุดท้ายนี้ขอขอบคุณครอบครัวที่คอยให้กำลังใจและสนับสนุนจนโครงงานนี้สำเร็จลุล่วงไปได้ด้วยดีตามเป้าหมายที่วางไว้